L. S.

Multorum olim desideriis cum esset expetitum, ut epi-
tomen libri de re metrica poetarum Latinorum ederemus
qualemcumque, qua possent uti, quibus non esset otium
totum illud opus excutiendi, et rerum copia saepe intricatum
nec satis accommodatum ad usus quotidianos nuno tandem
per negotiorum magnitudinem licuit id perficere, quod ipsi
pridem cupiebamus. Et maxime quidem hac sumus causa
permoti, ut desideriis illis satisfaceremus, quod adulescenti-
bus Instituti Historici Philologioi Petropolitani parandum ’
erat summarium quoddam rei metricae Latinae, quo ad eru·

¹ diendam in gymnasiis iuventutem Rossicam cum commodo

possent uti. Ceterum ne aliis quidem hoc opusculum ingra-
tum fore spero, nec inutile ad tollendam rei metricae im·
peritiam, qua haud pauci iam laborant poetarum Latinorum
interpretes, et ad exturbanda enchiridia metricae Latinae,
quibus plerumque utuntur gymnasiorum praeceptores.

Respeximus autem, ut par erat, maxime Vergilium, Ho-
ratium, Ovidium, Phaedrum et siqui praeter hos poetae Latini
gymnasiorum usu teruntur, deinde reliquos, qui fuerunt a
Lucretio usque ad Iuvenalem. Antiquiores et recentiores,
alienos. fere illos ab usu scholarum, cur tangeremus rarius
fuit causa.

Praeterea, ubi expediebat, ut Graecorum auctorum, ita
Plauti ac Terentii memoravimus placita.

Seclusimus autem, ut oportebat, a rei metricae doctrina

doctrinam prosodiae Latinae, quippe cuius peritia non minus

 

